---
id: e02a13bf-4a28-4360-b484-3dbd02a53613
blueprint: cases
title: 'Employee Safety Manager'
introduction: 'Intersafe, totaalspecialist voor persoonlijke beschermingsmiddelen, veiligheid en gezondheid van medewerkers op iedere werkplek.'
description: |-
  Veiligheid van medewerkers is een belangrijk vraagstuk in zowel de industrie als op kantoor. Als belangrijke marktspeler in Nederland, België en Frankrijk verbetert Intersafe met haar diensten en producten de arbeidsomstandigheden, veiligheid en het welzijn van medewerkers. Daarbij zijn innovatie en digitalisering van bedrijfsprocessen voor Intersafe een voorwaarde om klanten optimaal te kunnen ontzorgen. Het bedrijf vroeg DLF-lid Bitfactory om hierbij te helpen.

  De eerste stap was daarbij om inzicht te krijgen in alle klantprocessen. Daarom zijn vanuit het perspectief van alle eindgebruikers de complete processen van aanschaf tot vervanging van PBM’s en veiligheidsmiddelen in kaart gebracht. Al deze processen moesten vervolgens samenkomen in een slimme webapplicatie voor de gehele keten. Gebruiksvriendelijkheid en stabiele API-koppelingen met de bestaande Intersafe ERP- en PIM-systemen waren hierbij het uitgangspunt.

  De oplossing werd de Employee Safety Manager. Een gebruiksvriendelijke serviceportal en commercetool waarmee alle betrokken partijen in de keten het volledige orderproces rondom PBM’s en veiligheidsmiddelen efficiënt online kunnen uitvoeren en volgen.

  Managers hebben via het portal volledig inzicht en controle over bestelde PBM’s, budgetten en toekomstige uitgaven. Zo kunnen ze eenvoudig compliant zijn op het gebied van PBM’s en veiligheidsmiddelen.

  ![](statamic://asset::cases::intersafe_detail.png)

  Daarbij ontvangen medewerkers automatisch een e-mail tegen de tijd dat hun PBM aan vervanging toe is. Zij bestellen vervolgens zelf een vervangend product uit hun gepersonaliseerde assortiment. Bijkomend voordeel van deze selfservice is het toegenomen veiligheidsbewustzijn bij de mensen op de werkvloer.

  Specialisten voeren bij het aanmeten van maatwerk-PBM’s de specificaties in op het serviceportal. De order wordt direct in het ordersysteem van Intersafe geschoten en daardoor sneller in productie genomen door de betreffende leverancier.

  ## Laravel helpt met out-of-box oplossingen ##
  Het framework van Laravel heeft Bitfactory tijdens de realisatie geholpen met veel out-of-box oplossingen, waardoor ze snel nieuwe features konden implementeren.

  In het geval van Intersafe gebruiken ze bijvoorbeeld Socialite, zodat ze een eigen authenticatie-koppeling konden opzetten per klant met een Azure (single sign-on) omgeving voor elk van hun klanten. Ook is er queuing-system geïmplementeerd waarmee berichten in een wachtrij worden gezet. De verzender hoeft hierdoor niet te wachten totdat alle berichten zijn verzonden, omdat alles op de achtergrond wordt verwerkt. Ook wordt Laravel Passport gebruikt voor de authenticatie van de API waardoor deze standaard beveiligd is.

  Ze maken daarnaast ook gebruik van externe packages die gemaakt zijn voor Laravel. Denk hierbij aan 'rollen & rechten' en het maken Excel-exports. Hierdoor kon Bitfactory zich goed focussen op de maatwerk onderdelen van het traject en vertrouwen op de stabiliteit, snelheid en veiligheid van Laravel.

  Wil je meer lezen over deze case? Dan kan [hier](https://www.bitfactory.nl/nl/cases/intersafe).
featured_image: employee.png
updated_by: 8d873b47-ad86-4fd3-9e95-27842ea80beb
updated_at: 1652880489
---
