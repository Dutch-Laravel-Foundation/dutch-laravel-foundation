---
id: 4ae4ad55-9c3b-4b04-b063-c6bf9ff5498d
blueprint: insights
title: 'Early Laravel adopter Vormkracht10 treedt tot DLF toe'
updated_by: 9342694a-2c6c-4640-8da1-91a61cfda771
updated_at: 1652261825
---
## Robuust vooruitstrevend
In gesprek met Mark van Eijk, Co-owner & Chief Tech bij Vormkracht10, vragen we Mark naar zijn beweegreden om lid te worden. Markt vertelt: _“Met PHP als meest gebruikte programmeertaal op het web en Laravel als meest complete PHP framework, is het hard nodig om Laravel meer bekendheid te laten genieten. Daarom zijn wij lid geworden van de Dutch Laravel Foundation, om bij te dragen aan de naamsbekendheid van Laravel.”_.

Dat ze enthousiast zijn over Laravel blijkt heel duidelijk. Mark: _“Laravel is in onze ogen het meest robuuste en vooruitstrevende systeem om hoogwaardige websites en webapplicaties in te ontwikkelen. Met Laravel kun je alle kanten op, en is alles van kleine MVP tot volledige bedrijfsapplicatie modulair uit te bouwen. Tevens zorgt Laravel voor een bepaalde standaard die ieder webbureau kan volgen, daardoor wordt een klant niet geforceerd om bij een bepaald bureau te blijven als het niet meer klikt. De mogelijkheid om bij meerdere partijen terecht te kunnen geeft de klant keuzes en opties.”_.

## Early Laravel Adapter
Vormkracht10 gebruikt het Laravel framwork al sinds de allereerste versie (0.1). We vroegen Mark hoe zij zo vroeg al bij Laravel zijn uitgekomen. Hij geeft aan: _“We hebben het zeer vroeg en bij toeval ontdekt, maar toen we het eenmaal zagen, waren wij dan ook direct overtuigd en verkocht! Wat een verademing! Een framework wat duidelijkheid, kwaliteit en veiligheid waarborgt door een enorm doordachte structuur, slimme vooruitstrevende functies en een prachtige syntax waardoor developers er blij van worden en waardoor wij klanten een geweldige ervaring kunnen bieden met onze websites en webapplicaties.”_.

## Welkom!
We heten Vormkracht10 van harte welkom als lid bij de Dutch Laravel Foundation. Een mooi bedrijf om erbij te hebben!